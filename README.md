# Οι Έξυπνες Κουκουβάγιες της Τάξης μας.

## Το Πρόβλημα

Κάθε σχολική τάξη αντιμετωπίζει καθημερινά κάποια προβλήματα που δυσκολεύουν τη μάθηση και την ομαλή λειτουργία της. Ένα από τα πιο συχνά προβλήματα που αντιμετωπίζουν οι δάσκαλοι και οι μαθητές είναι ο υπερβολικός θόρυβος. Όταν πολλά παιδιά μιλούν ταυτόχρονα δημιουργείται ένα περιβάλλον που δυσκολεύει τη συγκέντρωση. Οι μαθητές κατα την διάρκεια του μαθήματος χάνουν πολλές φορές την συγκέντρωση τους. Χάνεται έτσι πολύτιμος χρόνος διδασκαλίας και οι μαθητές χάνουν την συγκέντρωση τους. Πολλές φορές τα παιδιά δεν συνειδητοποιούν καν ότι κάνουν πολύ θόρυβο. Αυτό δεν είναι ευχάριστο ούτε για την δασκάλα ίδια ούτε για τους μαθητές.

Ένα άλλο πρόβλημα είναι η άσκοπη κατανάλωση ηλεκτρικής ενέργειας. Τα φώτα της τάξης συμβαίνει να μένουν αναμμένα μετά το τέλος των μαθημάτων γιατί μπορούν να ξεχαστούν. Αυτο οδηγεί σε σπατάλη ενέργειας 

### Η Ανάγκη για μια Διαφορετική Προσέγγιση

Η παραδοσιακή λύση σε αυτά τα προβλήματα είναι η συνεχής επίβλεψη και υπενθύμιση από τη δασκάλα για την φασαρία στην τάξη. Χρειάζεται λοιπόν μια διαφορετική προσέγγιση. Μια προσέγγιση που να βοηθάει τα παιδιά να συνειδητοποιούν μόνα τους την έντονη φασαρία και την σπατάλη ηλεκτρικής ενέργειας. Αυτή ακριβώς είναι η λύση που προσφέρει το έργο μας με τις τρεις κουκουβάγιες. Ένα έξυπνο σύστημα που παρακολουθεί αυτόματα τον θόρυβο και τα φώτα που υπενθυμίζει με φιλικό τρόπο τα παιδιά να αναπτύξουν συνείδηση και υπευθυνότητα για το περιβάλλον.


## Περιγραφή έργου 

Το έργο μας χρησιμοποιεί τρία Micro:bit. Που είναι τοποθετημένα σε διαφορετικά σημεία μέσα στη σχολική τάξη και δουλεύουν μαζί σαν μια ομάδα. Κάθε ένα από αυτά βρίσκεται μέσα σε ένα ειδικό κουτί που έχει τη μορφή κουκουβάγιας. Επιλέξαμε την κουκουβάγια γιατί είναι ένα πουλί που συμβολίζει τη σοφία την προσοχή και την παρατηρητικότητα. Έτσι οι κουκουβάγιες μας "προσέχουν" τι γίνεται στην τάξη και μας βοηθούν να γίνουμε πιο υπεύθυνοι μαθητές.

Ο στόχος του έργου είναι να δημιουργήσουμε μια έξυπνη τάξη όπου η τεχνολογία βοηθά τους μαθητές να συνεργαζόνται καλύτερα και να αποκτησουν οικολογική συνείδηση. Δεν είναι ένα σύστημα που τιμωρεί ή ελέγχει αλλά διδάσκει με φιλικό τρόπο  την υπευθυνότητα.

### Τα κουτιά είναι τοποθετημένα:
- Ένα στην έδρα της δασκάλας
- Ένα στο κέντρο της τάξης
- Ένα δίπλα στον διακόπτη των φώτων

Τα micro:bit επικοινωνούν μεταξύ τους ασύρματα και συλλέγουν στοιχεία από το περιβάλλον (θόρυβο – φωτεινότητα).
 
### Το έργο έχει ως στόχο:
- Έγκαιρη ειδοποίηση για υπερβολικό θόρυβο
- Ευαισθητοποίηση των μαθητών για ησυχία & συνεργασία
- Έλεγχο φωτισμού της τάξης και εξοικονόμηση ενέργειας


Το σύστημα μας είναι υλοποιημένο με ανοιχτό κώδικα ώστε να μπορεί να επεκταθεί από άλλα σχολεία.Το έργο μας εντάσσεται στην κατηγορία  “Κοινότητα & αλληλεγγύη” γιατί βελτιώνει την καθημερινή ζωή της σχολικής κοινότητα ρυθμίζοντας τον θόρυβο στην τάξη. 

### Λειτουργώντας συλλογικά 
- Όλοι οι μαθητές είναι υπεύθυνοι για την διατηρηση της ησυχίας της τάξης. 
- Επίσεις ενισχύει την οικολογική συνείδηση με την εξοικονόμηση ενέργειας με την υπενθύμιση να μην ξεχναμε ανοιχτά τα φώτα της τάξης.

Επιλέξαμε να υλοποιήσουμε ένα έργο απλό ευχάριστο και πλήρως προσαρμοσμένο στις δυνατότητες των μαθητών της Γ’ Δημοτικού ώστε να εξασφαλίζεται η ενεργή συμμετοχή των μαθητών. Το επιλεγμένο project με την «Έξυπνη Κουκουβάγια» βασίζεται στη χρήση του micro:bit  που είναι κατανοητό για παιδιά αυτής της ηλικίας. Δεν απαιτεί προχωρημένο προγραμματισμό αντίθετα αξιοποιεί απλά μπλοκ κώδικα και βασικές λειτουργίες της συσκευής όπως τα κουμπιά και τα φωτάκια LED του micro:bit.


## Εκπαιδευτικοί στόχοι

Οι εκπαιδευτικοί στόχοι του συγκεκριμένου project συνδέονται με την ενίσχυση δεξιοτήτων STEM την καλλιέργεια της δημιουργικότητας και την κατανόηση των εφαρμογών της τεχνολογίας στην επίλυση πραγματικών προβλημάτων. 

### Αναλυτικά οι στόχοι είναι:
- Κατανόηση των βασικών αρχών αυτοματισμού: Οι μαθητές μαθαίνουν πώς λειτουργούν τα συστήματα αυτοματισμού με τη χρήση αισθητήρων servos και μικροεπεξεργαστών όπως το micro:bit.
- Καλλιέργεια δημιουργικής σκέψης: Ενθαρρύνονται να σχεδιάσουν και να υλοποιήσουν καινοτόμες λύσεις
- Ανάπτυξη δεξιοτήτων συνεργασίας:Η ομαδική εργασία για τη σχεδίαση κατασκευή και υλοποίηση του συστήματος προάγει την επικοινωνία και τη συνεργασία.
- Εξοικείωση με τη χρήση αισθητήρων: Μαθαίνουν πώς λειτουργούν οι αισθητήρες και πώς ενσωματώνονται σε ένα ολοκληρωμένο σύστημα.
- Ενίσχυση των δεξιοτήτων προγραμματισμού: Οι μαθητές γράφουν και δοκιμάζουν κώδικα για να ελέγχουν τη λειτουργία των αισθητήρων αποκτώντας πρακτική εμπειρία στον προγραμματισμό.
- Να αναπτύξουν ενσυναίσθηση για τις ανάγκες των συμμαθητών τους (διαχείριση θορύβου σχολικής τάξης).
- Να αποκτήσουν αυτοπεποίθηση μέσα από τη δημιουργία ενός δικού τους λειτουργικού συστήματος.
- Να βιώνουν ένα ασφαλές και μη τιμωρητικό σύστημα αυτορρύθμισης  της σχολικής φασαρίας φιλικό προς όλους.


## Αυτοματισμοι

## Αυτοματισμος 1: Ανίχνευση Θορύβου - Yποστήριξη Παιδαγωγικής Διαχείρισης Τάξης

Όταν η κουκουβάγια 1  που βρίσκεται στο κέντρο της τάξης εντοπίσει έντονο θόρυβο με τον αισθητήρα μικροφώνου που διαθέτει  του micro:bit στέλνει αμέσως ασύρματα ένα σήμα στην κουκουβάγια 2 που βρίσκεται στην έδρα της δασκάλας. Μόλις η κουκουβάγια 2  της έδρας λάβει το σήμα «ξυπνάει» από τον ύπνο της. Στην οθόνη LED εμφανίζεται μια λυπημένη φατσούλα επειδή την ξύπνησαν και ακούγεται ένα χαρακτηριστικό μπιπ. Ταυτόχρονα ένα μικρό servo motor κινεί απαλά ένα σύννεφο με το φεγγάρι που βρίσκεται στο πάνω μέρος του κουτιού. Με αυτόν τον τρόπο οι μαθητές καταλαβαίνουν εύκολα πότε στην τάξη επικρατεί έντονη φασαρία  μέσα από ένα απλό παιχνιδιάρικο και φιλικό σύστημα ειδοποίησης.

## Αυτοματισμος 2: Παρακολούθηση Φωτεινότητας - Eξοικονόμηση Ενέργειας

Η κουκουβάγια 3 που βρίσκεται δίπλα στον διακόπτη των φώτων της τάξης έχει τον ρόλο να υπενθυμίζει να κλεινουμε τα φώτα μετα τη λήξη των μαθημάτων. Με τα LED φωτάκια του micro:bit ελέγχεται  αν η τάξη είναι φωτεινή ή σκοτεινή και όταν τα φώτα μένουν ανοιχτά στο τέλος του μαθήματος εμφανίζει στην οθόνη LED το σχήμα ενός μικρού κεριού που τρεμοπαίζει σαν υπενθύμιση  ότι δεν πρέπει να ξεχνάμε τα φώτα ανοιχτά. Όταν η δασκάλα ετοιμάζεται να φύγει από την τάξη ή το τελευταίο παιδί  και δει το κερί να αναβοσβήνει πατάει το κουμπί Α στο micro:bit της κουκουβάγιας 3 και έτσι η συσκευή στέλνει σήμα και στις άλλες δύο κουκουβάγιες να  σταματήσουν  την καταγραφή σβήνουν τα φωτάκια LED τους και “πέφτουν για ύπνο” με ένα τρόπο παιχνιδιάρικο για όλα τα παιδιά.


## Πώς επικοινωνούν οι κουκουβάγιες μεταξύ τους;

Κάθε κουκουβάγια έχει μέσα της ένα micro:bit το οποίο μπορεί να στέλνει και να λαμβάνει ραδιοκύματα.Όλα τα micro:bit έχουν ρυθμιστεί να δουλεύουν στο ίδιο ραδιο-κανάλι (π.χ. κανάλι 1). Όταν η Κουκουβάγια 1 (στο κέντρο της τάξης) εντοπίσει θόρυβο χρησιμοποιεί την εντολή radio send number για να στείλει μήνυμα στην Κουκουβάγια 2 (στην έδρα). Η Κουκουβάγια 2 «ακούει» το μήνυμα με την εντολή on radio received number και μόλις το λάβει ξυπνάει κάνει τον ήχο και κινεί το σύννεφο με το servo. Η Κουκουβάγια 3 (δίπλα στα φώτα) χρησιμοποιεί επίσης ραδιοσήματα για να ενημερώσει τις άλλες δύο να “πέσουν για ύπνο”

## Συμπέρασμα 

Αυτό το έργο Είναι ένα εργαλείο μάθησης που μας διδάσκει πολλά σημαντικά πράγματα.
- Μαθαίνουμε υπευθυνότητα. Κάθε μαθητής καταλαβαίνει ότι οι πράξεις του επηρεάζουν τους άλλους. Όταν μιλάμε πολύ δυνατά ενοχλούμε τους συμμαθητές μας και δυσκολεύουμε το μάθημα. Όταν ξεχνάμε να κλείσουμε τα φώτα σπαταλάμε ενέργεια που θα μπορούσε να χρησιμοποιηθεί αλλού. Έτσι μαθαίνουμε να σκεφτόμαστε τις συνέπειες των πράξεών μας.
- Μαθαίνουμε συνεργασία. Όπως τα τρία Micro:bit συνεργάζονται μεταξύ τους για να λειτουργήσει το σύστημα έτσι και εμείς πρέπει να συνεργαζόμαστε στην τάξη. Κανένας δεν είναι μόνος του. Όλοι μαζί δημιουργούμε το κλίμα της τάξης μας.
- Μαθαίνουμε οικολογική συνείδηση. Το έργο μας βοηθά να καταλάβουμε πόσο σημαντική είναι η εξοικονόμηση ενέργειας. Κάθε φορά που κλείνουμε τα φώτα όταν δεν χρειάζονται συμβάλλουμε στην προστασία του περιβάλλοντος. Αυτή η μικρή πράξη όταν γίνεται από όλους κάνει μεγάλη διαφορά.


## Κόστος Project

3 × micro:bit × €19.90 = €59.70.

3 × μπαταριοθήκες × €1.86 = €5.58

ΣΥΝΟΛΟ : €65.28

